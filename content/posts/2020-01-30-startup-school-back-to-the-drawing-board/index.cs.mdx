---
title: Startup School 2020 — Zpátky k vymýšlení nápadů
excerpt: První týden YC Startup School pro mě znamenal obrovskou změnu. Můj původní nápad musím zcela promyslet nebo rychle selhat!
author: Vladimír Záhradník
date: 2020-01-30
categories: startup mvp feedback entrepreneur niche comenio
hero: ./images/hero.jpg
lang: cs_CZ
secret: true
---

Dvacátého ledna 2020 začalo nové kolo YC [Startup School][startup-school]. Načasování bylo dokonalé — právě pracuji na svém nápadu a vítám jakékoliv podnikatelské rady. Kdyby nebylo Startup School, asi bych právě četl nějaké knihy na toto téma. Ale absolvovat kurz je lepší — musím plnit týdenní cíle, které mě posouvají vpřed. Nedílnou součástí kurzu jsou týdenní skupinové sezení s dalšími zakladateli. Už jsem se zúčastnil mého prvního setkání a k mému údivu jsem byl určen za moderátora tohoto hodinového hovoru. Byla to skvělá příležitost procvičit si mé dovednosti z Toastmasters a získat jiný pohled na moje problémy, jakož i problémy ostatních. Už teď se těším na nejbližší setkání.

Před tím, než začala Startup School, jsem plánoval pracovat na mém [minimálním životaschopném produktu (MVP)][mvp] na částečný úvazek během celého roku 2020. Už po prvním týdnu jsem však změnil termín na dvanáct týdnů. Mohli byste si pomyslet, že dvanáct týdnů není dost k vytvoření produktu. Nicméně, pokud lépe pochopíte, co je to MVP, zjistíte, že se to dá udělat.

## Startup — ta nejtěžší hra, jakou znám
Jak mnozí moji vrstevníci, i já jsem hrál počítačové hry. Ovšem na rozdíl od nich jsem z toho vyrostl. Dodnes občas hraji retro hry nebo jejich remastery. Sága Monkey Island a série Broken Sword jsou mé oblíbené. Uvědomil jsem si, že hraní her je zajímavé a cítíte se při hraní dobře, ale tyto pocity později pominou. Také vaše úspěchy ve hře neznamenají téměř nic v reálném světě. Je to jen jedna z věcí, kterou můžete sdílet na sociálních sítích, nic víc. Dejme nyní stranou profesionální hráče her a streamery, patří mezi menšinu.

> Být podnikatelem je jako hrát tu nejtěžší počítačovou hru všech dob. Nikdy neskončí a úroveň, jakou dosáhnete, je zcela ve vašich rukou.

Své podnikání beru jako hru. Nikdy mě nenapadlo lepší přirovnání. Hraji za „sebe“ a snažím se vybudovat něco užitečné z ničeho — bez finančních zdrojů, s nedostatkem zkušeností a v prostředí s velkou konkurencí. Pokud selžu, budu analyzovat, co se stalo, a pokusím se, aby to příště bylo lepší. A ano, vždy bude to příště.“ Je to něco, co mají lidé jako já společné. Snaží se znovu a znovu, bez ohledu na okolnosti. A já mám rád přátele s těmito vlastnostmi.

## Comenio — postavme si vlastní Courseru
I když jsem netušil, co bude můj další produkt, rozhodně jsem věděl, že [soustředit se na niche trh je klíčové][focus-on-niche]. A dokud jsem hledal nápad na můj další projekt, rozhodl jsem se budovat mou profesionální síť kontaktů.

Zhruba před rokem jsem začal blogovat a poprvé jsem začal zvažovat YouTube. Jelikož jsem neměl žádné zkušenosti s tvorbou videa, resp. tvorbou obsahu jako takového, prohledal jsem neskutečné množství YouTube kanálů, abych získal více informací k tomuto tématu. A našel jsem [Think Media][think-media]. Je to kanál, který pomáhá začínajícím tvůrcům obsahu v jejich skromných začátcích. Jak jsem brzy zjistil, jeho zakladatel, Sean Cannell, je spoluautorem knihy s názvem [YouTube Secrets][yt-secrets], která je v dané kategorii bestsellerem na Amazonu. Vůbec jsem tehdy netušil, že Sean pro mě otevře zcela novou cestu. Registroval jsem se v jeho mailing listu a když nabídl bezplatný webinář, rozhodl jsem se ho zúčastnit.

Sean záměrně svůj webinář nenahrával. Místo toho se snažil, aby všichni účastníci byli soustředění tím, že si museli psát poznámky. Za jednu hodinu nám řekl překvapující fakta ze zákulisí jeho úspěchu. Jak se ukázalo, příjem z YouTubu tvoří pouze zlomek toho, co vydělává. Většina jeho příjmu pochází z digitálních kurzů a workshopů. Podle něj je každý schopen vytvořit produkt, který dokáže prodat. Každý má unikátní příběh nebo dovednost, z nichž umí vybudovat boční příjem.

> Comenio — Umožníme vám vybudovat si vaši vlastní stránku připomínající Courseru a prodávat vaše kurzy prostřednictvím vaší webstránky.

Už jsem kdysi uvažoval o tom udělat digitální kurz pro [Udemy][udemy]. Mám hluboké technické znalosti z mnoha softwarových oblastí a jsem si jistý, že pro mé kurzy existují zákazníci. Nicméně, Udemy pro mě nebylo ze dvou důvodů:
- Pokud uživatel nalezne váš kurz prostřednictvím reklamy na Udemy, Udemy si nechá polovinu vašeho zisku.
- Pokud máte vaše kurzy na velkém tržišti jako je Udemy, skutečnost, že uživatel najde potenciálně několik kurzů jako je ten váš, drží cenu dolů. Pokud by se váš kurz prodával za 100€ a váš konkurent se slušnými hodnoceními bude ten svůj prodávat za 50€, vsadím se, že většina uživatelů zaplatí jemu. V konečném důsledku, mnozí instruktoři jsou v zisku, i když malém. A pokud je váš kurz úzce specializovaný, je možné, že nebudete mít mnoho studentů a váš zisk nepokryje váš závazek a čas.

<div className="Image__Large">
  <img src="./images/video.jpg" alt="Tvorba obsahu" />
  <figcaption>Zdroj: StockSnap, Pixabay</figcaption>
</div>

Sean ovšem navrhl něco jiného — vytvořit kurz na vaší webstránce a sám si dělat marketing. To vše bez prostředníka jako Udemy. Musíte se více snažit, ale zisk a potenciální výdělky jsou řádově vyšší. Například, jeho kurz o vybudování úspěšného YouTube kanálu stojí asi 650 € a přece ho úspěšně prodává. Dokonce i já jsem si ho koupil. Přestože je to pro mě hodně peněz. Umíte si představit, že prodáváte 650-eurový kurz na Udemy? Vsadím se, že by ho tam nikdo nekoupil!

Jeho webinář mi poskytl cenné postřehy a musel jsem zpracovat spoustu nových informací. Jak jsem tak přemýšlel o vytvoření mého prvního kurzu na svých stránkách, najednou mi to docvaklo — potřebuji platformu na poskytování obsahu. Potřebuji platformu, která je před uživatelem skrytá, která bude zpřístupňovat studentům všechny kurzy, bude instruktorovi poskytovat analytiku o jeho studentech, integrovat platební brány a umožní hosting jednoduché webstránky na vlastní doméně.

## Co je to MVP?
Vždy jsem si myslel, že minimální životaschopný produkt je něco s omezenou funkčností, ale jinak je to plně funkční produkt. Když jsem viděl ostatní e-learningové platformy, byly kilometry přede mnou. Jak může někdo platit za produkt, který je nedodělaný a chybí mu funkčnost? Jak se ukázalo, nejsem jediný s takovými myšlenkami.

Měl jsem v plánu použít [Open edX][open-edx] platformu, izolovat prostředí pro různé instruktory a nastavit běh na vlastní doméně. Ovšem jen tato úloha by trvala měsíce práce. Musíte řešit infrastrukturu, automatizaci, dokonce upravit zdrojový kód pro vaše potřeby.

<div class="Image__Medium">
  <YouTube videoId="1hHMwLxN6EM" />
</div>

Podle generálního ředitele a partnera Y Combinator, Michaela Seibela, MVP by měl mít extrémně omezenou funkčnost a měli byste ho spustit do několika týdnů. Pokud vyřešíte problém, který trápí lidi natolik, že oni sami se snaží přijít s nějakými řešeními, tito lidé budou používat váš produkt bez ohledu na to, kolik chyb obsahuje. A rádi vám za to zaplatí! Pamatujte, snažíte se jim ušetřit hodiny práce.

Takže tady je odpověď na můj problém. Našel jsem problém, který ještě není vyřešen, takže mi lidé zaplatí za produkt v raném stádiu? Odpověď je ne. Když jsem dělal průzkum trhu, našel jsem tři společnosti, které už dělají něco velmi podobné — jedna z nich dělá téměř přesně to, co jsem chtěl dělat já.

## Měli byste pokračovat v řešení problému, který už je vyřešen?
Můj názor je takový, že pokud již někdo vyřešil problém, je lepší udělat pivot nebo najít si úplně jiný problém. Představte si to takto: Má váš produkt něco, co vaše konkurence nedokáže poskytnout? Pokud ano, můžete pokračovat a snažit se získat co nejvíce zpětné vazby od uživatelů. Pokud nedokážete nabídnout nic navíc oproti tomu, co už je na trhu, raději skončete a rychle selhejte!

> Udělat pivot nebo rychle selhat!

Vím, že niche trh online digitálních kurzů rychle roste a že tam je potenciál. Nicméně, aniž bych byl jedinečný, budu mít problémy získat zákazníky, hlavně v dobách, kdy je moje platforma nezralá. Potenciální investoři to také uvidí, zajištění finančních zdrojů bude složitější. Je velká pravděpodobnost, že budete růst pomalu nebo dokonce stagnovat. Když to shrnu, nebudujete rychle rostoucí startup, ale podnik s nejistou budoucností — a něco takového já v plánu nemám. Nevyřešené problémy jsou všude, jen třeba hledat!

## Funguje kopírování konkurence?
V jistých případech jsem to viděl fungovat v segmentu e-commerce. Společnost distribuuje fyzické produkty na konkrétní trhy v Evropě a vy se rozhodnete udělat totéž na jiných trzích. Protože lidé kupují hmotné věci, je šance vybudovat udržitelný byznys. Při online službách je to jiné. Pokud je vaším konkurentem firma založená v USA, své služby poskytuje globálně! Nedostatečná lokalizace může představovat problém, ale věřím, že ovlivní pouze malé procento zákazníků. Teoreticky byste mohli zkusit poskytovat lokalizovanou platformu pro malé trhy, ale bude to nákladné a pravděpodobně nárůst zákazníků bude malý.

## Moje další kroky
V této chvíli jsem na křižovatce. Dal jsem si termín dvanáct týdnů na průzkum trhu, sběr dat a získání poznatků od uživatelů. Cílem je zjistit, zda tvůrci obsahu stále řeší nějaké problémy v souvislosti s poskytováním digitálních kurzů a jaké vážné tyto problémy jsou. Na konci buď nasměruji podnik novým směrem nebo úplně opustím tento nápad a najdu si místo něj nový.

Pokud bych se měl při tomto projektu naučit pouze jednu věc, bude to mluvení se zákazníky a získávání užitečné zpětné vazby. Pokud se naučím dělat jen to, tento projekt budu považovat za úspěch, protože zkušenosti budu využívat při všech mých následujících podnikatelských aktivitách.

[//]: # (Used references)
[startup-school]: https://www.startupschool.org
[mvp]: https://en.wikipedia.org/wiki/Minimum_viable_product
[focus-on-niche]: https://www.zahradnik.io/uspesny-startup-zamerte-se-na-niche-trh!
[think-media]: https://www.youtube.com/user/THiNKmediaTV
[yt-secrets]: https://www.amazon.com/YouTube-Secrets-Ultimate-Following-Influencer-ebook/dp/B07GL48G7L
[udemy]: https://www.udemy.com
[open-edx]: https://open.edx.org