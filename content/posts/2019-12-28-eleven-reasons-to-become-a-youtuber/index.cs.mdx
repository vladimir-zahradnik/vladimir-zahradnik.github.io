---
title: Jedenáct důvodů, proč se stát YouTuberem v roce 2020
excerpt: Trh s tvorbou obsahu rapidně roste. Chopíte se této příležitosti?
author: Vladimír Záhradník
date: 2019-12-28
categories: entrepreneur youtube marketing networking content comenio
hero: ./images/hero.jpg
lang: cs_CZ
secret: true
---

YouTube založili v únoru 2005 tři bývalí zaměstnanci PayPalu. Bylo to před téměř 15 lety! Roky měl kolem sebe auru, že je to platforma pro videa s kočkami a psy. Takové videa tam stále jsou, ale dnes vypadá YouTube úplně jinak. Podívejte se na první nahrané video, které udělal jeden ze zakladatelů YouTubu.

<div class="Image__Medium">
  <YouTube videoId="jNQXAC9IVRw" />
</div>

Víte, jak se jmenuje druhý největší vyhledávač na světě? Je jím YouTube. Pokud chce někdo vařit, hledá videa na YouTube. Podobně lidé hledají videa, aby se naučili něco nového, aby se zabavili nebo aby se dozvěděli nejnovější zprávy ze světa. Tato platforma zcela změnila způsob, jak lidé tráví jejich volný čas. Také je třeba dodat, že slavní televizní hlasatelé už nejsou ti jediní, na kterých záleží. Jsou nimi i běžní lidé jako vy a já!

I když nesníte o tom, že byste jednou byli slavným YouTuberem, čtěte dále. Kdyby se mě někdo před pěti lety zeptal, jestli chci být YouTuber, vysmál bych ho. Inu, věci se mění. Věřím, že je mnoho věcí, které můžete získat z toho, že jste na platformě. Zlepšíte se v sociálních dovednostech, budete si více věřit, budete lepší v časovém plánování, a možná, jen možná, zjistíte, že tvorba videí je vaše vášeň.

Dal jsem dohromady jedenáct důvodů, proč se stát YouTuberem v roce 2020. Nový rok klepe na dveře, můžete si to dát jako novoroční předsevzetí.

## Důvod č.1: YouTube je nový LinkedIn
Ano, trochu jsem to přehnal. LinkedIn je a bude místem, kde se setkávají lidé z podnikatelského prostředí. Ovšem YouTube ho velmi dobře doplňuje. Můžete být velmi zkušení ve svém oboru a přece můžete přijít o jedinečnou podnikatelskou příležitost kvůli někomu, kdo už maká a sdílí své myšlenky a názory v krátkých videích.

Videa si přirozeně získávají pozornost lidí. Jak si procházejí příspěvky na LinkedInu nebo Twitteru, najednou na ně vyskočí vaše video. Vaše šance, že kliknou na tlačítko Přehrát jsou mnohem vyšší než kdyby měli číst text. Také dokáží videa vašich diváků více zaujmout, protože se s vámi propojí na mnohem osobnější úrovni. Ve vašich videích také sdílíte vaše emoce prostřednictvím gest, výrazů obličeje a vašeho hlasu, čímž vaše myšlenky ještě více zvýrazníte. Také je více pravděpodobné, že budou diváci sdílet vaše videa s jejich přáteli.

Například, tady je video právníka, který poskytuje své odborné rady u populárních témat — skvělá reklama pro jeho podnikání.

<div class="Image__Medium">
  <YouTube videoId="OUCm8TwqFvw" />
</div>

Pokud se rozhodnete vybudovat osobní značku a sdílet myšlenky na různá témata, která vás zajímají, nebo se budete soustředit pouze na témata v rámci vašeho oboru, stále budete mít výhodu oproti lidem, kteří videa nezveřejňují. Nakonec i LinkedIn uznal důležitost videí a spustil v roce 2017 [LinkedIn Video][linkedin-video].

Mít YouTube kanál se stává každým dnem stále běžnější. Za tři až pět let bude prezentace formou videí standardem. Pokud budete tvořit kvalitní obsah, lidé si vás všimnou. Je to skutečně tak jednoduché! [Zde][videos-vs-text] si přečtěte, abyste se dozvěděli více o tom, proč je video lepší než text.

## Důvod č.2: Vybudujete si online osobnost
Jen nedávno jsem si koupil [knihu][linkedin-personal-branding], která se zaměřuje na tvorbu osobní značky na LinkedInu. Autorka měla jednu myšlenku, která mě zaujala a která je podle mě vhodná i v kontextu YouTubu.

> Pokud budete vaši osobní značku ignorovat, budou ji za vás vytvářet jiní. Vaše značka již existuje, ale máte ji pevně pod svou kontrolou?
> — <cite>Sandra Longová</cite>

Vaše online osobnost je součástí vaší značky. Cokoli o vás druzí napíší a řeknou, je dostupné. Vezměte svou online osobnost pevně do vašich rukou a vytvarujte si ji tak, jak chcete, aby vás ostatní vnímali. Měli byste se snažit o to, abyste prezentovali online tím nejautentičtějším způsobem, takže pokud vás lidé potkají osobně, nebudou překvapeni tím, jací jste jiní.

> Autentičnost je klíčová.

Pokud budete předstírat, že jste někdo jiný, nebo budete doporučovat produkty, které jsou bezcenné jen proto, že vám za to někdo zaplatil, vaše reputace utrpí. Máte jen jednu šanci jak si vybudovat důvěru. Snažte se ji nepromrhat!

## Důvod č.3: Zlepšíte se v sociálních sítích a marketingu
Učte se tím, že to děláte! Produkovat a zveřejňovat videa nestačí. Potřebujete je také promovat na sociálních sítích, jinak je nikdo neuvidí. Pokud to budete zkoušet dostatečně dlouho, stane se z vás expert.

> Každá akce vyvolává stejně velkou reakci opačného směru.
> — <cite>Isaac Newton</cite>

Nepochybuji o tom, že je nekonečné množství workshopů, kde se můžete dozvědět o fungování sociálních sítí a o marketingu. Nicméně nejsou levné a instruktoři témata nevysvětlí do hloubky, protože na to není dostatek času. Co však můžete udělat je aplikovat informace z workshopů, knih a různých online kurzů do praxe a sami uvidíte, jak to funguje v reálném životě, přímo na vás. Časem se v dané oblasti stanete expertem. Dokonce můžete začít druhých učit a vybudovat si na tom živobytí.

<div class="Image__Medium">
  <YouTube videoId="vy_8-IVZ3_c" />
</div>

Podívejte se na [Video Ranking Academy][vra] od Seana Cannella. YouTuber, z něhož se stal expert na marketing a sociální média a který si na tom vybudoval živobytí. Rovněž napsal knihu s názvem [YouTube Secrets][youtube-secrets]. Četl jsem ji a poskytuje k tématu cenné postřehy.

## Důvod č.4: Výrazně rozšíříte vaši profesionální síť
Pokud budete zveřejňovat obsah, přilákáte ním lidi a časem získáte stovky, možná tisíce sledovatelů. Pokud je chcete využít a rozšířit s nimi vaši profesionální síť, měli byste si určit, kdo jsou vaši cíloví posluchači. Koho chcete přilákat a potenciálně s ním spolupracovat? Například já se primárně zaměřuji na podnikatele a softwarové inženýry, kteří se zajímají o open-source technologie a kteří vidí budoucnost v decentralizovaných internetových službách.

Abyste přilákali vaše cílové posluchače, představte si někoho, kdo tuto skupinu představuje. V mém případě jde o softwarového vývojáře, který chce postavit své podnikání na otevřených technologiích. Jaký obsah by se mu mohl líbit? Pokud již víte odpověď, začněte tvořit obsah a lidé přijdou. Odpovídejte na jejich komentáře, komunikujte s nimi a budujte si komunitu. Pak je již snadné dát vaší komunitě vědět o vašem LinkedIn profilu.

<div className="Image__Medium">
  <img src="./images/business-suit.jpg" alt="Podnikání" />
  <figcaption>Zdroj: Hunters Race, Unsplash</figcaption>
</div>

Kdoví, možná jednoho dne budete chtít spustit nový produkt a budete hledat spoluzakladatele. Ve vaší síti už možná budete mít někoho, kdo k vám dobře zapadne. Ale i kdyby ne, vaši sledovatelné vám mohou pomoci rozšířit tuto zprávu dále. Také, pokud máte loajální sledovatelé, mohou z nich být i vaši zákazníci. Čím více lidí znáte, tím lépe.

## Důvod č.5: Zlepšíte se v sebeprezentaci
Schopnost sdílet vaše myšlenky je zásadní. Často vaše informace druzí nepochopí správně. Informace musíte vědět podat stručným způsobem a tak, aby je ostatní dokázali jednoduše pochopit. Během mých dvou let v našem místním řečnické klubu jsem často zjistil, že publikum úplně nepochopilo, co jsem měl na mysli.

> Cvičení dělá mistra

Jako tvůrce obsahu se naučíte sdílet vaše myšlenky poutavým a informativním způsobem. Budete se v tom zlepšovat pokaždé, když dáte ven nový obsah. Nakonec se naučíte být veřejným řečníkem. U vás doma a svým tempem.

<div className="Image__Medium">
  <img src="./images/microphone.jpg" alt="Mikrofon" />
  <figcaption>Zdroj. Kane Reinholdtsen, Unsplash</figcaption>
</div>

Vyprávění před živým publikem má svá specifika, ale pokud budete před kamerou suverénní, vše podstatné se naučíte mnohem rychleji. I když nemáte zkušenosti s živým publikem, vaše prezentace bude důvěryhodnější.

## Důvod č.6: Naučíte se techniky editace videa
Lidé milují příběhy, je to v naší DNA. Dnes nepotřebujete drahé vybavení na to, abyste se podělili s příběhem, který zaujme. Video podporuje váš příběh a dokáže ho dostat na zcela novou emoční úroveň.

<div className="Image__Medium">
  <img src="./images/video-editing.jpg" alt="Editace videa" />
  <figcaption>Zdroj: Wahid Khene, Unsplash</figcaption>
</div>

Naučit se editovat videa vám zabere hodně času. Opět platí, že se v tom zlepšíte pokaždé, když dáte ven nové video. V 21. století je perfektní mít dovednosti na úpravu videí ve vašem životopise.

## Důvod č.7: Zlepšíte se v plánování
Abyste uspěli na YouTube, potřebujete tvořit obsah pravidelně. Jednou týdně, dvakrát týdně, jednou měsíčně. Na tom nezáleží. Ovšem pokud budete přidávat obsah pravidelně, podnítí to váš růst. Přičemž platí, že zveřejňování videí na pravidelné bázi vyžaduje plánování.

<div className="Image__Medium">
  <img src="./images/scheduling.jpg" alt="Plánování" />
  <figcaption>Zdroj: Estée Janssens, Unsplash</figcaption>
</div>

Dokonce i tehdy, když jedete na dovolenou, by měly být vaše týdenní videa zveřejněny. Zlepšíte se v plánování. Nejprve natočíte jedno video najednou. Později již budete mít asi skripty na několik videí a všechny natočíte za jeden den, přičemž v nasleujúcich dnech je už jen budete upravovat.

Naučíte se být efektivní — jednoduše přenosná zručnost.

## Důvod č.8: Naučíte se být vytrvalý
Vybudovat YouTube kanál nebo jakoukoliv online přítomnost vyžaduje čas, spoustu času. Jak říkají YouTubeři, YouTube je maratón. Měli byste se připravit na léta boje. Pokud máte jasný cíl, uspějete. Krok za krokem.

Právě dnes jsem se koukal na film Zakladatel o Rayovi Krocovi, který vybudoval McDonald's. Nebyl nejchytřejší, ale byl vytrvalý a nakonec uspěl.

<div class="Image__Medium">
  <YouTube videoId="ocXP1pLeqLM" />
</div>

Tento příběh mi připomíná, jak blízko mají k sobě podnikatelé a YouTubeři. Ve skutečnosti jsou všichni YouTubeři podnikatelé a měli bychom se od nich učit.

YouTubeři častokrát nemají kapitál, když začínají, ale pomaličku budují svůj kanál. Jednoho dne, jestliže byly dostatečně vytrvalí, se ohlédnou zpět a uvidí, kolik toho dokázali. Kéž bych to také jednou mohl říct, když se ohlédnu zpět na svůj život.

## Důvod č.9: Váš příjem diverzifikujete do více zdrojů
Vydělávání peněz by nemělo být vaší hlavní motivací, proč začít s YouTubem. Vaše motivace musí být dostatečně silná, abyste vydrželi roky boje. Když už jsem to řekl, zároveň platí, že pokud už jste tvůrce obsahu s velkým počtem sledovatelů, máte šanci vydělávat peníze z více zdrojů. Partnerský (affiliate) marketing, reklama, spuštění vlastného produktu, přilákání lidí k vašemu existujícímu podnikání, sponzorství. Možnosti jsou nekonečné a je jen na vás, kolik zdrojů příjmu dokážete vytvořit.

## Důvod č.10: Naučíte se být podnikatelem tím nejlevnějším možným způsobem
Budování YouTube kanálu je velmi podobné budování startupu. Rizika selhání jsou velmi vysoké. Nicméně je zde jeden podstatný rozdíl. Počáteční náklady na to, abyste se stali YouTuberem, jsou nízké. Potřebujete jen fotoaparát (i váš smartfón postačí) a můžete začít. Zbytek si můžete koupit postupně, až začnete vydělávat peníze.

Pokud jedete budovat startup, vaše náklady jsou řádově vyšší, i když na to jdete úsporně. Nevím o žádném lepším způsobu, jak se naučit podnikatelské dovednosti. Jděte do toho a začněte to dělat!

<div class="Image__Medium">
  <YouTube videoId="sBVlSMc3tRs" />
</div>

Co je skvělé na tom být tvůrcem obsahu je fakt, že můžete začít tvořit obsah při vašem zaměstnání. Pokud už se vaše YouTube podnikání rozběhne, můžete jít do toho naplno nebo také ne. Je to na vás. Ovšem budete ve vzpřímené pozici. Budete mít moc změnit vaši kariéru a hledat si práci snů.

## Důvod č.11: Trh na tvorbu digitálního obsahu stále prudce roste
Pokud nemáte YouTube kanál, ještě vám vlak neujel. Množství YouTuberů roste každým rokem, jakož i počet diváků. Budoucnost vypadá příznivě.

<div className="Image__Medium">
  <img src="./images/camera.jpg" alt="Digitální fotoaparát" />
  <figcaption>Zdroj: Harrison Kugler, Unsplash</figcaption>
</div>

Když vám jde tvorba obsahu, můžete vytvořit digitální kurzy, abyste učili lidi nové dovednosti a vydělali na tom. Silně věřím v sílu e-learningu a rád bych byl toho součástí v následujících letech. E-learning bude pro vás obrovská příležitost. Vědět jak produkovat videa bude základem.

> V roce 2018 byla velikost globálního trhu s digitálním obsahem 12 miliard dolarů a očekává se, že do konce roku 2025 to bude 34 miliard dolarů
> — <cite>[marketwatch.com][content-creation-market-outlook]</cite>

## Bonus: Jeden důvod, proč nebýt YouTuberem v roce 2020
Asi jste to již uhodli. Je jím nedostatek času. Připravte se na nekonečné množství práce vedle toho, jak chodíte do řádného zaměstnání. Pokud tomu ten čas věnujete, jsem si jistý, že budete sklízet výhody do konce svého života. Přeji vám na vaší cestě hodně štěstí.

## Závěr
Ještě nejsem YouTuber. Uplynulé měsíce jsem hodně studoval, čímž jsem získal postřehy k napsání tohoto příspěvku. Věřím v důležitost sdílení osobních příběhů a myslím si, že video je pro tento účel nejlepší.

Nyní je moje příprava na konci. Dal jsem si termín začít nejpozději v lednu 2020. Jistě, moje videa nebudou dokonalé. Ale čím dříve si to uvědomíte, tím lépe. Nejdůležitější je začít, stisknout tlačítko pro nahrávání a vytvořit nějaký obsah.

<div class="Image__Medium">
  <YouTube videoId="ZXsQAXx_ao0" />
</div>

Jsem si jist, že se v roce 2020 naučím hodně a vy se můžete také! Pokud si na video netroufáte, zkuste místo toho blogovat. Medium je YouTube bloggerů a pokud tam máte účet, můžete začít psát. Tak či tak, naučíte se cenné dovednosti.

[//]: # (Used references)
[videos-vs-text]: https://idearocketanimation.com/17385-reasons-video-effective-text/
[linkedin-video]: https://blog.linkedin.com/2017/august/22/Introducing-LinkedIn-Video-Show-Your-Experience-and-Perspective
[linkedin-personal-branding]: https://www.amazon.com/LinkedIn-Personal-Branding-Ultimate-Guide-ebook/dp/B01LZI1EYJ/
[vra]: https://courses.seancannell.com/store/umPko4P4
[youtube-secrets]: https://www.amazon.com/YouTube-Secrets-Ultimate-Following-Influencer-ebook/dp/B07GL48G7L
[content-creation-market-outlook]: https://www.marketwatch.com/press-release/digital-content-market-2019-2025-precise-outlook-tencent-microsoft-sony-activision-blizzard-apple-google-amazon-facebook-2019-12-11