---
title: Geekova odpověď na zpětnou vazbu
excerpt: Někdy i na mě přijde tvůrčí chvilka.
author: Vladimír Záhradník
date: 2021-06-13
categories: feedback improvement analogy
hero: ./images/hero.jpg
lang: cs_CZ
secret: true
---

Dnes jsem dostal cennou zpětnou vazbu. Zkusím problém naznačit v počítačové hantýrce.

Lidské ústa představují fyzické rozhraní ([interface][interface]), jehož prostřednictvím dokážeme přenášet zprávy (informace) mezi dvěma nebo více lidmi (topologie [bod-bod][point-to-point] nebo [bod-mnoho bodů][point-to-multipoint]). Jsou vysílačem (TX, [transmitter][transmitter]).

V počítačové terminologii ústa přirovnám k fyzickému rozhraní [RS-232][rs232].

Abyste mohli přenášet informaci přes fyzické rozhraní, potřebujete [komunikační protokol][communication-protocol]. Při ústech je to řeč/jazyk a u rozhraní RS-232 například [sériový protokol][serial] nebo [Modbus][Modbus].

Přijímačem (RX, [receiver][receiver]) jsou uši jiných lidí. Podobně na fyzickém rozhraní RS-232 poslouchají další počítače, které zjišťují změny signálu na lince a přijímají data.

V počítačové terminologii existuje pojem [symbolová][symbol-rate] (zjednodušeně přenosová) rychlost a udává se v baudech/sekundu. Podobně i u úst umíme definovat rychlost, například v počtu slov za minutu. *Mimochodem, naše ústa jsou podle mě jedním z nejpomalejších lidských rozhraní. Snad už jen psaní na klávesnici je horší...*

A teď si představte, co se stane, pokud jedno zařízení vysílá s rychlostí 115 200 baudů, ale ostatní ho poslouchají s rychlostí jen 100 000 baudů? Dojde ke ztrátě informace.

Podobně je to i při lidech. Jestliže jeden mluví s rychlostí 400 slov za minutu, ale ostatní poslouchají s rychlostí 300 slov za minutu, ztratí se podstatná část informace a dochází také ke zkreslení výsledné zprávy.

Dnes jsem zjistil, že tento problém nastává u mě. Většina lidí má přenosovou rychlost nastavenou mnohem níže než já a nestíhají mě vnímat. Zkrátka, když se rozpovídám a zapálím pro nějaké téma, hovořím příliš rychle a nejde mě zastavit.

No zajímavé je to, že mně to příliš rychle nepřijde. Z mého pohledu ti ostatní přemýšlejí pomaleji než já.

Jaké je řešení? Sladit přenosovou rychlost. Budu se muset naučit mluvit méně a pomaleji. A protože v hlavě mi to stále myslí na vyšší [frekvenci][frequency], hrozí zaplnění řečového [zásobníku][buffer]. Ale to si už nějak ošetřim 🙂

Pokud budete mít někdy pocit, že mi nestíháte a unikají vám slova, prosím vás, klidně mě zastavte, přerušte, a já budu vědět, že mám zpomalit. Jen takhle se to naučím kontrolovat.

Díky za pochopení, spolupráci, a doufám, že IT narážky vás pobavili. Počítače se v mnohém inspirují reálným světem.

[//]: # (Used references)
[rs232]: https://en.wikipedia.org/wiki/RS-232
[point-to-point]: https://en.wikipedia.org/wiki/Point-to-point_(telecommunications)
[point-to-multipoint]: https://en.wikipedia.org/wiki/Point-to-multipoint_communication
[transmitter]: https://en.wikipedia.org/wiki/Transmitter
[interface]: https://en.wikipedia.org/wiki/Interface_(computing)
[communication-protocol]: https://en.wikipedia.org/wiki/Communication_protocol
[serial]: https://en.wikipedia.org/wiki/Serial_communication
[modbus]: https://en.wikipedia.org/wiki/Modbus
[receiver]: https://en.wikipedia.org/wiki/Receiver_(information_theory)
[symbol-rate]: https://en.wikipedia.org/wiki/Symbol_rate
[frequency]: https://en.wikipedia.org/wiki/Frequency
[buffer]: https://en.wikipedia.org/wiki/Data_buffer