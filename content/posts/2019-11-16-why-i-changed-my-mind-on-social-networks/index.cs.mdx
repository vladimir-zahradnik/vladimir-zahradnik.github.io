---
title: Proč jsem změnil svůj pohled na sociální sítě?
excerpt: Upřednostňuji osobní komunikaci, ale sociální sítě mají jiné výhody. Proč jsem jim dal konečně šanci?
author: Vladimír Záhradník
date: 2019-11-16
categories: socialnetwork startup influencer contentcreator leadership freedom toastmasters networking opinion
hero: ./images/hero.jpg
lang: cs_CZ
secret: true
---

V posledních týdnech jste si mnozí všimli zvýšenou aktivitu na mých sociálních kanálech. Rozhodnutí začít být aktivnější nebylo náhlé. Proč jsem změnil svůj pohled na sociální sítě a proč si myslím, že na nich záleží?

## Mé skromné začátky
[Twitter][twitter] účet mám už mnoho let, ale většinu času spal. U [Facebooku][facebook] to bylo podobné. Účet jsem si vytvořil na univerzitě během cvičení z předmětu Signály a soustavy. Tento předmět rozebíral zajímavou téma, ale učitel ji prezentoval tím nejméně zajímavým způsobem. A co se týče [LinkedInu][linkedin], roky jsem si myslel, že je vhodný pouze pro sdílení životopisů. A stále jsem nový na [Instagramu][instagram]. Můj přítel mi řekl, že mít účet na Instagramu je *základ*. Nyní se snažím přijít na to proč!

I když jsem na těchto platformách nebyl velmi aktivní, časem jsem tam začal chodit, abych četl články a názory druhých. Nakonec Facebook nahradil mou RSS čtečku. Když jsem těmi příspěvky procházel, dozvěděl jsem se vše podstatné, co se právě řeší. Ale v té době jsem neměl žádnou potřebu příspěvky komentovat. Dodnes upřednostňuji osobní rozhovory. Je to zkrátka pro mě přirozenější. Měli jste už někdy pocit, že mluvení po telefonu působí zvláštně? Nuže, já ano, ačkoli jsem nevěděl říct, co mi na tom vadí. Nyní si myslím, že jsem na to konečně přišel. Elektrické vlny, které se přenášejí přes telefon jsou jen přiblížením se k skutečnému hlasu. A přes telefon se nepřenesou mnohé další drobnosti, které zažíváme v reálném světě a které vnímáme jako *skutečné*. A posílání SMSek je ještě více nepřirozené. Bez ohledu na to je však celá tato digitální komunikace vynikající vynález, který značně formoval náš svět.

## Startup, který selhal
V roce 2015 jsem dostal nápad na startup. Aplikaci, která bude agregovat všechny hudební akce, filmy v kinech, divadelní představení a dokonce to, co se právě vysílá v televizi. Jako uživatel byste si nastavili jen několik pravidel, například v jakých městech byste chtěli akce navštěvovat a jaké aktivity rádi děláte. Řekněme, že vaší oblíbenou skupinou je [Čechomor][cechomor] (jedna z mých oblíbených folk-rockových skupin) a chcete se dozvědět o tom, že budou mít koncert v Praze nebo Brně. Nebo zbožňujete [Toma Cruise][tomcruise] a chcete se dozvědět o tom, kdy budou v televizi vysílat některý jeho film. Ideu jsem validoval, protože mně samému to na trhu chybělo. A jako softwarový vývojář jsem na tom začal sám pracovat vedle mého hlavního zaměstnání.

Prošli dva roky a já jsem neměl téměř nic. Jistě, naučil jsem se hodně o scrapovaní dat, ale můj minimální životaschopný produkt byl na míle vzdálený. Nakonec jsem myšlenku opustil. Mezitím lidé vytvořili služby podobné té mé, jako Songkick a Tootoot. Žádná z nich nenabízí to, co potřebuji, ale zlepšují se každým dnem. Svou šanci jsem propásl. Důvodem proč jsem selhal nebyl nápad, ale jeho realizace. Pracoval jsem na něm sám a během krátkého období s kamarádem.

<div className="Image__Large">
  <img src="./images/drone.jpg" alt="Dron" />
  <figcaption>Zdroj: Free-Photos, Pixabay</figcaption>
</div>

Toto nebyl jediný nápad, který jsem za ty roky měl. Bylo jich mnoho. Jako 12-letý jsem snil o tom, že budu mít na dálku ovládaný model vrtulníku, na kterém bude připevněna kamera, abych mohl pozorovat krajinu z výšky, aniž jsem opustil místnost a abych byl v bezpečí. Zní vám to povědomě? To jsou dnešní drony. Tyto zkušenosti mě naučili, že pokud chci dokázat velké věci, potřebuji velký tým! Ale jak si vybuduji profesionální síť? Jistě, měl jsem přátele a známé, ale většina z nich byli zaměstnanci a ne právě ti, kteří přemýšlejí jako „startupisti.“ Uvědomil jsem si, že se potřebuji setkávat s lidmi mimo mých kruhů.

## Toastmasters
Budování skvělého produktu není jen o vás a vašich zkušenostech. Je to o týmu, který kolem sebe vytvoříte. Před dvěma lety jsem hledal způsoby, jak vylepšit moje schopnosti networkovat a řečnit na veřejnosti. Měl jsem štěstí, že jsem našel [Toastmasters Košice][tmke]. Klub, ve kterém si můžete procvičovat řečnění na veřejnosti a zlepšit si vůdčí dovednosti jako vedoucí klubu. Kluby jako ten můj existují po celém světě a jsou pod záštitou [Toastmasters International][tmi], téměř 100-letou organizací, kterou založil Ralph Smedley. Časem vylepšili jejich výukové materiály a představili *Pathways*, příručky, které umožňují růst v několika oblastech. Vybral jsem si cestu s názvem *Strategické vztahy*, ze zjevných důvodů.

Toastmasters mě naučilo nebát se pódia. Stále jsem nervózní, ale zvládám to a lidé si to občas ani nevšimnou. Prošel jsem mnoha projevy a pokaždé jsem se zaměřil na něco jiného. Chtěl jsem se zlepšovat. Jako správný softwarový inženýr dávám všechny mé projevy na [GitHub][github]. Také si tam sleduji pokrok. Z řečnění na veřejnosti se stal můj koníček a zjistil jsem, že rád pracuji s lidmi. Sebral jsem roli vedoucího klubu, který má na starosti vzdělávání, a také jsem tajemníkem klubu. Narozdíl od softwarových problémů jsou lidé mnohem více nepředvídatelní. [J. B. Rainsberger][jbrains] je na meetupu v Košicích nazval „měkké masové koule“. Nejprve jsem vůbec netušil, že říká o lidech. Od té doby však tento termín sám používám. Co jsem si uvědomil a co považuji za zásadní, je, že když používáte řeč na to, abyste ostatním řekli, co si myslíte, vždy tam bude zkreslení. Možná budete mít pocit, že dáváte jasnou zprávu, ale jiní ji pochopí nesprávně, přičemž vy se o tom ani nedozvíte. Tvrdě se snažím, aby byla moje zpráva ucelená a jasná. Snad se v tom budu časem jen a jen zlepšovat.

## Současnost
Přesuňme se do současnosti. Nyní mám vizi, konečně jsem schopen sdílet své nápady s dalšími a buduji si svou profesní síť na meetupech a konferencích. Uvědomil jsem si jednu věc: nahradit rozhovory tváří v tvář nedokážete, ale zároveň neexistuje způsob, jak se setkat se stovkami, možná tisíci lidí, osobně. Co když se chci setkat s lidmi se stejnými názory jako mám já? A co lidé s opačnými názory? Musím přiznat, že sociální sítě rozhodne pomáhají tyto cíle naplnit.

> Pokud budete vaši osobní značku ignorovat, budou ji za vás vytvářet druzí. Vaše značka již existuje, ale máte ji pevně pod svou kontrolou?
> — <cite>Sandra Longová</cite>

V dubnu jsem šel na [Startup Safari Budapešť][safari-budapest], na konferenci, kde chodíte na přednášky a workshopy po celé Budapešti. Měl jsem možnost mluvit s různými lidmi, kteří pracují na různých produktech. Dá se říci, že nyní znám více lokalit coworkingů v Budapešti než v mém městě. Všichni tito lidé používali na moje překvapení LinkedIn. Zjistil jsem, že LinkedIn již není jen síť pro nábor pracovníků. Už na ní záleží. Také jsem zjistil, že tito podnikatelé často ignorují sociální sítě kromě LinkedInu.

<div className="Image__Large">
  <img src="./images/hubhub-workshop.jpg" alt="Workshop zaměřený na design thinking" />
  <figcaption>Workshop zaměřený na design thinking. HubHub, Budapešť</figcaption>
</div>

Když jsem se vrátil domů, začal jsem se v tom vrtat více. Zjistil jsem, že někteří moji spolužáci jsou na Twitteru, ale ne na Facebooku nebo Instagramu. Jiní jsou na [Snapchatu][snapchat] nebo [TikToku][tiktok], ale nikde jinde. A mám dokonce přátele, kteří nejsou dostupní jinak než přes email nebo IRC. Různé sociální sítě přitahují různé lidi a mají také jiná pravidla. Na Twitteru často zveřejňujete krátké zprávy, na Facebooku zveřejňujete delší příspěvky, které jdou více do hloubky, nebo příspěvky, které jsou plné smajlíků a které končí s dlouhým seznamem hashtagů, a LinkedIn má obsah většinou zaměřen na práci a podnikový sektor. Žádné nadbytečné smajlíky, jen zprávy. Upřímně, LinkedIn se mi líbí každým dnem více a více. Konečně místo, kde mohu diskutovat s generálními řediteli a dostat odlišné perspektivy.

## Sociální sítě jsou nástroj
Můj dlouhodobý cíl je jednoduchý. Chci kolem sebe vybudovat komunitu. Chci přitáhnout k sobě lidi, kteří se celoživotně vzdělávají, jejichž baví o věcech diskutovat, kteří neustále pochybují o své pravdě a jdou více do hloubky, a lidi, které zajímá, co chci říct. Z těchto lidí se mohou stát známosti, možná přátelé. V budoucnu možná s některými z nich založím firmy nebo to budou právě oni, kteří si koupí mé produkty. Tak či tak, je to příležitost, kterou chci vyzkoušet. Takovou komunitu je zkrátka nemožné vybudovat v čistě fyzickém světě.

Sociální sítě mají i temnou stranu! Dlouhou dobu jsem tuto stranu vnímal více než tu dobrou. Jedním z největších nebezpečí jsou sociální echo-komory, kde lidé diskutují s jinými, kteří mají podobný pohled na témata a kteří ostře odmítají názory z jiných sociálních kruhů. Také platí, že některé skupiny lidí své ideály sdílejí hlasitěji, zatímco ostatní jsou ticho. V budoucnu to bude mít dalekosáhlé následky. Co můžeme dělat je nebýt ticho a zapojit se do diskuse s lidmi s opačnými pohledy na věc. Nikdo nemá 100-procentní pravdu a všichni se od sebe můžeme učit. Klíčem je naučit se, jak formulovat myšlenky, aby vás ostatní nepochopili nesprávné. Také, pokud je to možné, měli byste své pohledy podložit fakty a zmínit je. A co je nejdůležitější, nepoužívejte agresivní jazyk. Diskusi to nepomůže.

## V co věřím
V poslední době jsem dost přemýšlel o tom, na čem mi záleží a co chci, aby o mně ostatní věděli. Jistě je to [open-source][oss]. Jsem dlouholetý přispěvatel a fanoušek hnutí. Proč? Protože lidé mají alternativu k platícímu produktu. Měli by mít na výběr mezi placeným produktem a bezplatnou volbou. Tou největší výhodou open-source je to, že každý se může zapojit. Můžete vylepšit software pro druhé. Pokud nejste vývojář, můžete hlásit chyby, pomáhat ve fórech, překládat do vašeho jazyka nebo jen šířit povědomí. Dnes již není open-source jen o softwaru. [Wikipedia][wikipedia] sdílí znalosti, [Pixabay][pixabay] zase obrázky osvobozeny od poplatků, a následuje mnoho dalších služeb. Každý může přispět!

Další věc, kterou vnímám jako hrozbu, je to, že hrstka firem má ohromný dopad na svět a jejich vliv každým dnem roste. A co je nejdůležitější, tyto firmy mají vaše data. Mám obavy ohledně ochrany soukromí a chci být od těchto firem méně závislý. Lidé po celém světě by měli vědět, jak jejich závislost na těchto firmách omezit. Skutečně potřebujete Asistenta Google nebo Amazon Alexu? Já opravdu ne. Používám Home Assistant, který ukládá data lokálně u mě doma. Není to až tak pohodlné, ale jde o kompromis, který jsem ochoten podstoupit.

Dalším problémem je samotný Internet. Dnes je velmi centralizovaný. Všechny webové služby ukládají naše data v masivních datacentrech, které vlastní velké firmy. A jsme více a více závislí na streamování videa, které značně zatěžuje síťovou infrastrukturu. Dnes dokáže jen velká firma, jako Amazon, vybudovat alternativu k platformě jako [YouTube][youtube], je to prostě tak drahé.

Na druhé straně, pokud nemáme alternativu, takovým firmám roste vliv. Řešením může být návrat ke kořenům, k decentralizovanému Internetu. Malé platformy jako [BitChute][bitchute] s tím už experimentují, přičemž využívají bývalý [torrent][webtorrent] protokol na distribuci videa mezi uživateli. Není to dokonalé, ale je to krok správným směrem.

<div className="Image__Large">
  <img src="./images/bitchute.png" alt="BitChute" />
  <figcaption>BitChute (jedna z malých alternativ k YouTubu)</figcaption>
</div>

A nakonec věřím ve svobodu slova. Každý by měl mít právo svobodně mluvit s výjimkou, kdy svými slovy ohrožuje druhých. Kdo jsme my, abychom rozhodovali, která myšlenka je škodlivá a která není? Názory se mění. Co je nepřijatelné nyní, v budoucnu již přijatelné může být, a naopak. Nechci žít ve světě, kde bude mít někdo autoritu rozhodovat o tom, co se smí a co ne. Namísto toho bychom měli svobodně diskutovat a pokusit se přesvědčit lidi argumenty.

> Mnozí si myslí, že se bojí selhání, ale ve skutečnosti se bojí úspěchu.
> — <cite>Brittany Hennessyová</cite>

## Budoucnost
Veřejné diskutování na sociálních sítích je pro mě nová věc. Stále si zvykám na to otevřeně sdílet své názory. Ale myslím si, že je to správná věc a chci povzbudit ostatní, aby o sdílení jejich názorů také popřemýšleli.

<div className="Image__Large">
  <img src="./images/video-room.jpg" alt="Moje video místnost" />
  <figcaption>Moje video místnost</figcaption>
</div>

V následujících týdnech bych chtěl založit YouTube kanál. Budu v něm více do hloubky rozebírat věci, které jsem tu letmo zmínil a otevřu i jiná témata. Také bych chtěl blogovat pravidelněji. Pokud se vám líbí myšlenky, které jsem zde napsal, zvažte, že mě budete sledovat na různých sociálních kanálech a prosím přidejte se do diskuse. Velmi rád si s vámi popovídám.

[//]: # (Used references)
[twitter]: https://twitter.com/VladoZahradnik
[facebook]: https://www.facebook.com/vladimir.zahradnik1
[linkedin]: https://www.linkedin.com/in/vladimirzahradnik
[instagram]: https://www.instagram.com/vladimir.zahradnik
[snapchat]: https://www.snapchat.com/
[tiktok]: https://www.tiktok.com/en/
[songkick]: https://www.songkick.com/
[tootoot]: https://tootoot.fm/en/
[cechomor]: https://cs.wikipedia.org/wiki/%C4%8Cechomor
[tomcruise]: https://cs.wikipedia.org/wiki/Tom_Cruise
[tmke]: https://www.toastmasterskosice.sk/
[tmi]: http://www.toastmasters.org/
[github]: https://github.com/toastmasters-kosice/prejavy/tree/master/Vladim%C3%ADr%20Z%C3%A1hradn%C3%ADk
[jbrains]: https://twitter.com/jbrains
[safari-budapest]: https://budapest.startupsafari.com/
[oss]: https://opensource.org/
[wikipedia]: https://www.wikipedia.org/
[pixabay]: https://pixabay.com/
[youtube]: https://www.youtube.com/
[bitchute]: https://www.bitchute.com/
[webtorrent]: https://webtorrent.io/
