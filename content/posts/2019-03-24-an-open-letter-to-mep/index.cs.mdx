---
title: Otevřený list poslancům Evropského parlamentu
excerpt: Výzva europoslancům, aby nepodpořili návrh směrnice o autorském právu na jednotném digitálním trhu.
author: Vladimír Záhradník
date: 2019-03-24
categories: saveyourinternet censorship free-speech
hero: ./images/hero.jpg
lang: cs_CZ
secret: true
---

Vážení europoslanci,

po dvou letech debat budete příští týden hlasovat o návrhu směrnice o autorském právu na jednotném digitálním trhu. Podle mého názoru předkládaný návrh směrnice v jeho aktuální podobě není dobrý. Nezapracoval totiž mnohé připomínky a zlepšení navrhované předními odborníky, i když je argumentovali opakovaně. Některé z jejich tvrzení si můžete v angličtině přečíst na následující stránce: https://saveyourinternet.eu/statements/

Největší výhrady mám k navrhovanému článku 17 (dříve článek 13). Ten určuje online platformám povinnost kontrolovat veškerý nahrávaný obsah, zda neporušuje autorská práva. Pokud obsah porušuje autorské právo a platforma ho nestáhne, je právně odpovědná přímo samotná platforma. I když to může na papíře vypadat jednoduše, je mnohem obtížnější takové nařízení splnit.

Při množství nahrávaného obsahu nelze kontrolovat obsah ručně a proto musí firmy použít technologie, které jsou náchylné na chyby. Jako příklad uvedu YouTube, momentálně asi největší platformu pro sdílení videí. Automatizované algoritmy častokrát chybně označí videa, které údajně porušují autorská práva. Jde také o případy, kdy ve videu na dvě sekundy na pozadí odezní kousek chráněného hudebního díla a vůbec není ústředním tématem videa. Takové video podléhá férovému použití přesto je označeno jako video porušující autorské právo.

Pokud by směrnice byla platná, je pravděpodobné, že takové video bude preventivně stažené z platformy, aby jí nehrozila pokuta. To výrazným způsobem ovlivní nezávislé tvůrce, kteří si produkováním videí vydělávají na živobytí. A myslím si, že také výrazným způsobem zasáhne do svobody projevu na Internetu a do plurality názorů.

I když to nemusí být na první pohled zřejmé, tento článek neovlivní pouze platformy poskytující video. Jako programátor jsem velký příznivec open-source vývoje softwaru a také se do něj aktivně zapojuji. Pokud směrnice v předkládaném návrhu projde, budou muset kontrolu nahrávaného obsahu zavést i platformy spravující vývoj softwaru jako i mnohé jiné. V případě softwaru to v lepším případě jeho vývoj prodraží a také utrpí jeho kvalita. Více si můžete přečíst ve starším blogu společnosti GitHub zde: https://github.blog/2018-03-14-eu-proposal-upload-filters-code/

V neposlední řadě, myslím si, že směrnice ovlivní i podnikatelské prostředí a konkurenceschopnost na evropském trhu. Pokud bych se v budoucnu rozhodl, že chci spustit novou platformu pro sdílení obsahu, na evropském trhu neuspěji. Jako malá začínající firma totiž nebudu mít finance na vybudování automatizovaného systému pro kontrolu obsahu. I proto se k tomuto návrhu ostře ohrazují mladé startupy.

V předchozích řádcích jsem vám naznačil jen některé z problémů, které vzniknou, pokud bude směrnice schválena. I když si osobně myslím, že novela autorského zákona je dobrá a prospěšná, v aktuální podobě způsobí více škody než užitku. Prosím vás, dobře zvažte vaše rozhodnutí.

Z důvodů zmíněných výše vás žádám, abyste v hlasování 26.3.2019 ve 12:30. zamítli článek 17 (dříve článek 13) směrnice o autorském právu a postavili se na stranu mnoha občanů, kteří se proti tomuto návrhu ozvali.

Každý hlas má cenu, použijte ho na záchranu svobody na Internetu.

&#35;SaveYourInternet

S pozdravem,<br/>
*Vladimír Záhradník,*<br/>
*Chmiňany 38,*<br/>
*082 33 Chmiňany*