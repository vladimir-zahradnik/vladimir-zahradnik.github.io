---
title: Náš školský systém je zastaralý. Je čas na zmenu! 2. časť
excerpt: Za posledných 150 rokov sme spravili ohromný pokrok. Avšak spôsob, akým sa učíme v školách, sa veľmi nezmenil.
author: Vladimír Záhradník
date: 2019-12-15 22:00:00 +0100
categories: school education learning e-learning reform comenio
hero: ./images/hero.jpg
lang: sk_SK
secret: true
---

Po nejakom čase, odkedy som opustil univerzitu, mám pocit, že konečne mám od vzdelávacieho systému na Slovensku odstup. Som si istý, že čitatelia z iných krajín nájdu podobnosti aj s ich školskými systémami. V [prvej časti][part1] som rozprával o tom, čo mi vadilo, keď som bol študent. Dnes by som rád prebral pokroky v tom, ako chápeme fungovanie nášho mozgu a tiež sa pozrieme na príchod e-learningu.

## Kniha, ktorá všetko zmenila
Jedného dňa som si prezeral knihy v kníhkupectve, keď som zrazu našiel knihu [Ovládněte svůj mozek][ovladnete-mozek] od českého autora Libora Činku. Písal v nej, že náš mozog je to najmocnejšie, čo máme, a že nevieme, ako z neho získať maximum, pretože nás to nikto nenaučil. Náš mozog porovnal k počítaču a operačnému systému, ktorý je v ňom nainštalovaný. Dozvedel som sa o účinných pamäťových technikách, technikách zrýchleného čítania, o tom, čo funguje a čo nie.

<div className="Image__Small">
  <img src="./images/ovladnete-svuj-mozek.jpg" alt="Ovládněte svůj mozek" />
  <figcaption>Ovládněte svůj mozek. Autor: Libor Činka</figcaption>
</div>

Napríklad, sú tri druhy ľudí — vizuálni, potom takí, ktorí vstrebávajú informácie väčšinou cez zvuky a nakoniec ľudia, ktorí potrebujú veci cítiť. Dozvedel som sa, že ktokoľvek dokáže povedať, aký typ je niekto iný, a to len tým, že ho niekoľko minút pozorne počúva. „*Vidím*, že si dobrý v matematike!“, „*Počul som*, že si bol včera v Tabačke“ alebo „Mám *pocit*, že sa niečo v tom stroji pokazilo.“ Každý v jeho prejave tieto slová používa, ale vizuálne typy majú tendenciu hovoriť tak, že hovoria viac slov asociovaných s videním, atď. Mimochodom, podľa testu v knihe som vizuálny typ.

> Ľudia nevedia, ako sa učiť

Rôzne typy osobností potrebujú rôzne spôsoby, ako sa efektívne učiť. Zohľadňujeme to v školách? Nemyslím si to. [Jan Amos Komenský][comenius] prišiel s knihou *Schola Ludus* (Škola hrou) už v roku 1630. Podľa neho by sme sa mali učiť hraním hier. Počas toho prežívate intenzívny zážitok a zapamätáte si ho.

Čítate teraz nejakú knihu? Viete si predstaviť, čo napísal autor na strane 40? Ak nemáte [fotografickú pamäť][eidetic], pochybujem o tom. A teraz si skúste spomenúť na dovolenku s rodinou. Stavím sa, že vaše spomienky vidíte ako farebný film. Ale aj keby nie, stále mám pocit, že si tieto zážitky veľmi dobre pamätáte, aj keď sú už niekoľko rokov staré!

<div className="Image__Small">
  <img src="./images/comenius.jpg" alt="Komenský" />
  <figcaption>Jan Amos Komenský. Zdroj: Wikipédia (public domain)</figcaption>
</div>

Jan Komenský napísal svoju knihu pred takmer 400 rokmi a školy dodnes podľa nej neučia. Taktiež systém známkovania je jednoducho nesprávny! Ak píšete test a viete, že potrebujete mať z neho dobrú známku, budete v neustálom strese, aj keď ste sa pripravovali. Ak si chcete veci zapamätať a uložiť do pamäte, stres na to nie je vhodný. Ak ste v strese, dokážete si spomenúť na isté informácie, ktoré potrebujete práve v tejto chvíli? Aj keby áno, potrvá vám to pravdepodobne oveľa dlhšie, ako keby ste v strese neboli. Pamätám si, ako často som zažíval stres v mojich školských časoch. Ak vieme, že stres škodí, mali by sme spraviť niečo pre to, aby sme deti zbavili toho tlaku, všakže?

Postupne ako som tú knihu čítal, uvedomil som si, že mnohé techniky, ktoré sa v nej spomínajú, som objavil náhodou. Napríklad sa mi veľmi páčil seriál [Tudorovci][the-tudors], aj keď som vedel, že nebol historicky presný. Vždy keď som si pozrel novú epizódu, som šiel na Wikipédiu, aby som si prečítal, ako to bolo *v skutočnosti* a tieto informácie som porovnal s tým, čo som videl v seriáli. Boli by ste prekvapení, aký efektívny je tento spôsob, a ja som ho objavil náhodou. Dodnes poznám históriu vládcov Veľkej Británie viac do hĺbky ako priemerný obyvateľ Spojeného kráľovstva. Zo seriálu mám vizuálny vnem a tým, že porovnávam rozdiely so skutočnými udalosťami, si pamätám aj tie.

<div className="Image__Large">
  <img src="./images/london-parliament.jpg" alt="Londýn" />
  <figcaption>Zdroj: Adam Derewecki, Pixabay</figcaption>
</div>

Ak sa chcete naučiť nový jazyk, viete, aký je najefektívnejší spôsob okrem toho, že pôjdete do zahraničia? Pokiaľ sledujete Netflix s titulkami, naučíte sa cudzí jazyk oveľa rýchlejšie ako v škole, zaručene! Začnite tým, že si pozriete seriál v angličtine s titulkami vo vašej rodnej reči. Neskôr začnite sledovať seriály s anglickými titulkami a po nejakom čase ich úplne vypnite. Tento prístup funguje pre ktorýkoľvek jazyk, nielen angličtinu.

Keď hráte online hry a potrebujete chatovať s vašimi súpermi, aj takto sa učíte jazyk efektívne. Nedávno som sa na Quore dopočul o technike *tieňového rozprávania*. Najprv si vypočujete vetu v angličtine, ktorú povie vaša obľúbená postava zo seriálu, a potom seriál zastavíte a skúsite vetu zopakovať, taktiež s prízvukom. Po nejakom čase by ste mali byť pri rozprávaní oveľa plynulejší a začnete hovoriť viac ako rodený rečník. Túto techniku vyskúšam a niekedy v budúcnosti o tom asi napíšem.

Dôležité je však to, že takmer žiadna škola tieto techniky, ktoré sa ukázali ako efektívne, nepoužíva. Namiesto toho sa roky učíte jazyk a hovoríte horšie ako niekto, kto bol pol roka v zahraničí.

## Revolúcia e-learningu
V roku 2011 som objavil [MIT OpenCourseWare][ocw] a bol som ohromený! Zrazu som mal prístup ku prednáškam asi tých najlepších učiteľov na svete. O rok neskôr MIT spustilo ich online vzdelávaciu platformu, [edX][edx], a ja som bol jedným z ich prvých študentov. Kurz z Harvardu, CS50x, je už legendárny. Absolvovali ho stovky tisíc ľudí. Ja som bol v úplne prvej skupine, keď sa kurz spustil. V mnohom platformy ako edX, Coursera a ďalšie revolucionalizovali spôsob, akým sa dnes ľudia učia.

Tvorcovia budujú ich e-learning kurzy ako interaktívne segmenty. Najprv vás naučia v krátkych videách novú informáciu a následne tieto vedomosti aplikujete v častiach, ktoré nasledujú. Má to oveľa bližšie k tomu, ako funguje náš mozog.

Podľa [štúdie z MIT][mit-study] sa študenti naučili viac na online kurze ako v tradičnej učebni. Učitelia dosiahli najlepšie výsledky medzi študentami, ktorí sa učili interaktívnou pedagogikou so zapojením študentov, čiže sa látku naučili online a mohli o nej diskutovať osobne so skutočnými učiteľmi.

Dáta sú jasné. Napriek tomu si však myslíme, že sedieť v tradičnej učebni je pre nás lepšie a za tento zážitok platíme viac. Namiesto toho by sme sa mali posúvať smerom k e-learningu. Vďaka Internetu sa môžeme učiť od tých najlepších učiteľov kdekoľvek na svete. Už nie sme viac obmedzení na učiteľov v našich miestnych školách, ktorí ani nemusia vedieť, ako správne učiť. Iste, spoznal som vynikajúcich učiteľov, ale ako študent nemáte žiadnu záruku, že takých dostanete. Toto povolanie je ťažko platovo podhodnotené a viem o mnohých učiteľoch, ktorí teraz pracujú v IT. Kto teda učí deti? Často sú to ľudia, pre ktorých je učenie celoživotná misia alebo ľudia, ktorí jednoducho nenašli lepšiu prácu. To nie je dobré!

Mali by sme sa snažiť o vyrovnávanie rozdielov bez ohľadu na školu, do ktorej ste mali to šťastie sa dostať!

To je pre dnešok všetko! [Nabudúce][part3] vám predstavím svoju víziu školského systému budúcnosti, ktorý je pripravený na 21. storočie. A nebojte sa nechať mi komentár. Vďaka a dúfam, že sa nabudúce uvidíme v tretej a záverečnej časti!

[//]: # (Used references)
[part1]: https://www.zahradnik.io/nas-skolsky-system-je-zastaraly.-je-cas-na-zmenu!-1.-cast
[ovladnete-mozek]: https://eshop.liborcinka.cz/produkt/ovladnete-svuj-mozek-libor-cinka
[comenius]: https://sk.wikipedia.org/wiki/Jan_Amos_Komensk%C3%BD
[eidetic]: https://sk.wikipedia.org/wiki/Fotografick%C3%A1_pam%C3%A4%C5%A5
[the-tudors]: https://www.imdb.com/title/tt0758790/
[ocw]:https://ocw.mit.edu/index.htm
[edx]: https://www.edx.org/
[mit-study]: https://blog.edx.org/comparing-effectiveness-learning-moocs/
[part3]: https://www.zahradnik.io/nas-skolsky-system-je-zastaraly.-je-cas-na-zmenu!-3.-cast/