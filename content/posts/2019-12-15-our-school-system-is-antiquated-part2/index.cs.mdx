---
title: Náš školský systém je zastaralý. Je čas na změnu! 2. část CZ
excerpt: Za posledních 150 let jsme udělali ohromný pokrok. Nicméně způsob, jakým se učíme ve školách, se velmi nezměnil.
author: Vladimír Záhradník
date: 2019-12-15 22:00:00 +0100
categories: school education learning e-learning reform comenio
hero: ./images/hero.jpg
lang: cs_CZ
secret: true
---

Po nějakém čase, odkdy jsem opustil univerzitu, mám pocit, že konečně mám od vzdělávacího systému na Slovensku odstup. Jsem si jist, že čtenáři z jiných zemí najdou podobnosti i s jejich školními systémy. V [první části][part1] jsem vyprávěl o tom, co mi vadilo, když jsem byl student. Dnes bych rád probral pokroky v tom, jak chápeme fungování našeho mozku a také se podíváme na příchod e-learningu.

## Kniha, která všechno změnila
Jednoho dne jsem si prohlížel knihy v knihkupectví, když jsem najednou našel knihu [Ovládněte svůj mozek][ovladnete-mozek] od českého autora Libora Činky. Psal v ní, že náš mozek je to nejmocnější, co máme, a že nevíme, jak z něj získat maximum, protože nás to nikdo nenaučil. Náš mozek přirovnal k počítači a operačnímu systému, který je v něm nainstalován. Dozvěděl jsem se o účinných paměťových technikách, technikách zrychleného čtení, o tom, co funguje a co ne.

<div className="Image__Small">
  <img src="./images/ovladnete-svuj-mozek.jpg" alt="Ovládněte svůj mozek" />
  <figcaption>Ovládněte svůj mozek. Autor: Libor Činka</figcaption>
</div>

Kupříkladu, jsou tři druhy lidí — vizuální, potom takoví, kteří vstřebávají informace většinou přes zvuky a nakonec lidé, kteří potřebují věci cítit. Dozvěděl jsem se, že kdokoli dokáže říci, jaký typ je někdo jiný, a to jen tím, že ho několik minut pozorně poslouchá. „* Vidím*, že si dobrý v matematice!“, „*Slyšel jsem*, že si byl včera v Lucerně“ nebo „Mám *pocit*, že se něco v tom stroji pokazilo.“ Každý v jeho projevu tato slova používá, ale vizuální typy mají tendenci říkat více více slov asociovaných s viděním atd. Mimochodem, podle testu v knize jsem vizuální typ.

> Lidé nevědí, jak se učit

Různé typy osobností potřebují různé způsoby, jak se efektivně učit. Zohledňujeme to ve školách? Nemyslím si to. [Jan Amos Komenský][comenius] přišel s knihou *Schola Ludus* (Škola hrou) již v roce 1630. Podle něj bychom se měli učit hraním her. Během toho prožíváte intenzivní zážitek a zapamatujete si jej.

Čtete teď nějakou knihu? Umíte si představit, co napsal autor na straně 40? Pokud nemáte [fotografickou paměť][eidetic], pochybuji o tom. A teď si zkuste vzpomenout na dovolenou s rodinou. Vsadím se, že vaše vzpomínky vidíte jako barevný film. Ale i kdyby ne, stále mám pocit, že si tyto zážitky velmi dobře pamatujete, i když jsou již několik let staré!

<div className="Image__Small">
  <img src="./images/comenius.jpg" alt="Komenský" />
  <figcaption>Jan Amos Komenský. Zdroj: Wikipedie (public domain)</figcaption>
</div>

Jan Komenský napsal svou knihu před téměř 400 lety a školy dodnes podle ní neučí. Také systém známkování je jednoduše nesprávný! Pokud píšete test a víte, že potřebujete mít z něho dobrou známku, budete v neustálém stresu, i když jste se připravovali. Pokud si chcete věci zapamatovat a uložit do paměti, stres na to není vhodný. Pokud jste ve stresu, dokážete si vzpomenout na jisté informace, které potřebujete právě v této chvíli? I kdyby ano, potrvá vám to pravděpodobně mnohem déle, než kdybyste ve stresu nebyli. Pamatuji si, jak často jsem zažíval stres v mých školních časech. Pokud víme, že stres škodí, měli bychom udělat něco pro to, abychom děti zbavili toho tlaku, viďte?

Postupně jak jsem tu knihu četl, uvědomil jsem si, že mnohé techniky, které se v ní zmiňují, jsem objevil náhodou. Například se mi velmi líbil seriál [Tudorovci][the-tudors], i když jsem věděl, že nebyl historicky přesný. Vždycky když jsem se podíval na novou epizodu, jsem šel na Wikipedii, abych si přečetl, jak to bylo *ve skutečnosti* a tyto informace jsem porovnal s tím, co jsem viděl v seriálu. Byli byste překvapeni, jaký efektivní je tento způsob, a já jsem ho objevil náhodou. Dodnes znám historii vládců Velké Británie více do hloubky než průměrný obyvatel Spojeného království. Ze seriálu mám vizuální vjem a tím, že porovnávám rozdíly se skutečnými událostmi, si pamatuji i ty.

<div className="Image__Large">
  <img src="./images/london-parliament.jpg" alt="Londýn" />
  <figcaption>Zdroj: Adam Derewecki, Pixabay</figcaption>
</div>

Pokud se chcete naučit nový jazyk, víte, jaký je nejefektivnější způsob kromě toho, že půjdete do zahraničí? Pokud sledujete Netflix s titulky, naučíte se cizí jazyk mnohem rychleji než ve škole, zaručeně! Začněte tím, že si prohlédnete seriál v angličtině s titulky ve vaší rodné řeči. Později začněte sledovat seriály s anglickými titulky a po nějakém čase je úplně vypněte. Tento přístup funguje pro kterýkoli jazyk, nejen angličtinu.

Když hrajete online hry a potřebujete chatovat s vašimi soupeři, i takto se učíte jazyk efektivně. Nedávno jsem se na Quoře doslechl o technice *stínového vyprávění*. Nejprve si vyslechnete větu v angličtině, kterou řekne vaše oblíbená postava ze seriálu, a potom seriál zastavíte a zkusíte větu zopakovat, taktéž s přízvukem. Po nějaké době byste měli být při mluvení mnohem plynulejší a začnete mluvit více jako rozený mluvčí. Tuto techniku ​​vyzkouším a někdy v budoucnu o tom asi napíšu.

Důležité je však to, že téměř žádná škola tyto techniky, které se ukázaly jako efektivní, nepoužívá. Místo toho se roky učíte jazyk a mluvíte hůře než někdo, kdo byl půl roku v zahraničí.

## Revoluce e-learningu
V roce 2011 jsem objevil [MIT OpenCourseWare][ocw] a byl jsem ohromen! Najednou jsem měl přístup ke přednáškám asi těch nejlepších učitelů na světě. O rok později MIT spustilo jejich online vzdělávací platformu, [edX][edx], a já jsem byl jedním z jejich prvních studentů. Kurz z Harvardu, CS50x, je už legendární. Absolvovali ho stovky tisíc lidí. Já jsem byl v úplně první skupině, když se kurz spustil. V mnohém platformy jako edX, Coursera a další revolucionalizovali způsob, jakým se dnes lidé učí.

Tvůrci budují jejich e-learningové kurzy jako interaktivní segmenty. Nejprve vás naučí v krátkých videích novou informaci a následně tyto znalosti aplikujete v částech, které následují. Má to mnohem blíže k tomu, jak funguje náš mozek.

Podle [studie z MIT][mit-study] se studenti naučili více na online kurzu jako v tradiční učebně. Učitelé dosáhli nejlepší výsledky mezi studenty, kteří se učili interaktivní pedagogiku se zapojením studentů, čili se látku naučili online a mohli o ní diskutovat osobně se skutečnými učiteli.

Data jsou jasné. Přesto si však myslíme, že sedět v tradiční učebně je pro nás lepší a za tento zážitek platíme víc. Namísto toho bychom se měli posouvat směrem k e-learningu. Díky Internetu se můžeme učit od těch nejlepších učitelů kdekoliv na světě. Už nejsme více omezení na učitele v našich místních školách, kteří ani nemusí vědět, jak správně učit. Jistě, poznal jsem vynikající učitele, ale jako student nemáte žádnou záruku, že takové dostanete. Tohle povolání je těžce platově podhodnoceno a vím o mnoha učitelích, kteří nyní pracují v IT. Kdo tedy učí děti? Často jsou to lidé, pro které je učení celoživotní mise nebo lidé, kteří prostě nenašli lepší práci. To není dobré!

Měli bychom se snažit o vyrovnávání rozdílů bez ohledu na školu, do které jste měli to štěstí se dostat!

To je pro dnešek všechno! [Příště][part3] vám představím svou vizi školního systému budoucnosti, který je připraven na 21. století. A klidně mi tady nechte komentář. Díky a doufám, že se příště uvidíme ve třetí a závěrečné části!

[//]: # (Used references)
[part1]: https://www.zahradnik.io/nas-skolsky-system-je-zastaraly.-je-cas-na-zmenu!-1.-cast-cz
[ovladnete-mozek]: https://eshop.liborcinka.cz/produkt/ovladnete-svuj-mozek-libor-cinka
[comenius]: https://cs.wikipedia.org/wiki/Jan_Amos_Komensk%C3%BD
[eidetic]: https://cs.wikipedia.org/wiki/Fotografick%C3%A1_pam%C4%9B%C5%A5
[the-tudors]: https://www.imdb.com/title/tt0758790
[ocw]:https://ocw.mit.edu/index.htm
[edx]: https://www.edx.org
[mit-study]: https://blog.edx.org/comparing-effectiveness-learning-moocs
[part3]: https://www.zahradnik.io/nas-skolsky-system-je-zastaraly.-je-cas-na-zmenu!-3.-cast-cz