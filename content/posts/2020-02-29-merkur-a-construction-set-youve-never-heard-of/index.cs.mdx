---
title: Merkur — Stavebnice, o které jste neslyšeli!
excerpt: Po deseti letech jsem našel mou starou stavebnici Merkur. Oživily se vzpomínky a dostal jsem nápady, jak ji opět na něco využít.
author: Vladimír Záhradník
date: 2020-02-29
categories: merkur arduino skills snowflakegeneration lego jsc
hero: ./images/hero.jpg
lang: cs_CZ
secret: true
---

Hračkářské auta a stavebnice mě lákaly odkdy jsem byl chlapcem. Jako pětiletý jsem se již pokoušel opravovat nefunkční hračky. Rozebírat a opravovat hračky mě bavilo víc než se s nimi jenom hrát! Není divu, že jsem skončil jako programátor. Vyrůstal jsem v post-sovětském státě, vše probíhalo v jakémsi zmatku. Když jsem vyrůstal, neměli jsme peníze a ani možnosti jako je utrácet. Nemohli jste si koupit LEGO Technics, ani jiné západní hračky. Místo nich jsme měli vlastní, vyrobené v bývalém Československu.

## Od SEVY k Merkuru a ještě dál
Když jsem šel do školky jako tříletý, zamiloval jsem se do stavebnice SEVA. Byla celá vyrobena z umělé hmoty a měla pouze tři druhy dílů: modré plastové tyče, bílé čepy a kryty s různými barvami. Můžete si ji vyhledat. Jak jsem zjistil, vyrábí se dodnes. Hrál jsem se s ní několik let. Potom, jak jsem se dostal na základní školu, jsem postupně chtěl stavebnici, která byla pokročilejší. Jednoho dne jsem se dozvěděl o Merkuru. Toto bylo to vylepšení, jaké jsem tak zoufale potřeboval. Většinu dílů měl vyráběných z kovu a mohli jste je spojit obyčejnými šrouby. V balení jsem také dostal svůj první šroubovák, který někdy používám dodnes.

<div className="Image__Large">
  <img src="./images/merkur-truck.jpg" alt="Náklaďák z Merkuru" />
  <figcaption>Obrázek modelu náklaďáku z Merkuru, vyfocený mnou.</figcaption>
</div>

Mohli jste si koupit několik stavebnic Merkur. Ty hlavní byly pojmenovány tuším Merkur 1 až 8, což představovalo různé úrovně. Nejprve jste začali se základními modely v Merkuru 1, později vám rodiče koupili Merkur 2, kde jste mohli použít díly z Merkuru 1 atd. Každá krabice měla svůj vlastní tištěný manuál s obrázky a návody, jak stavět konkrétní modely. Ovšem v mém případě jsem neměl osm krabic dílů — měl jsem jen dvě. Mnohé modely v knížce jsem nemohl postavit, protože mi některé díly chyběly. A právě proto jsem si musel vymýšlet své vlastní modely, které si postavím. Přijde mi to jako užitečná dovednost, hlavně dnes. Jako druhou výhodu považuji, že jsem se stal manuálně zručným. To se později hodilo, když jsem jako dvanáctiletý začal stavět a opravovat počítače. Občas to dělám ještě i dnes, ale jen pro blízké přátele.

Jednoho dne jsem se pokusil postavit z Merkuru malé letadlo. Tentokrát jsem měl malý motorek napájený z baterií, který otáčel všechny vrtule pomocí gumičky. Později jsem ho předělal na vrtulník. Řeknu vám jednu vtipnou příhodu. Když jsem mačkal přepínač a motorek začal běžet, ten rušil televizní vysílání. Měl jsem tehdy pocit, že mám v rukou ohromnou moc.

Příběhů jako je ten můj je mnoho! Merkur ovlivnil mnoho generací. Když jsem navštívil mého strýčka, ten se hrál se stavebnicí ještě víc než já. Jeho modely byly pokročilejší, ale o to vůbec nejde. Každý z nás se dobře bavil! Časem, jak jsem rostl, jsem o tuto stavebnici ztratil zájem a odložil jsem ji na půdu, kde roky ležela až donedávna. Můj bratranec Aleš mi řekl, že by věděl použít díly z Merkuru s Arduinem a já mu rád tuto stavebnici odevzdal a vdechl jí tak nový život.

## Jak nás vidí svět, díl o Merkuru
„Jak nás vidí svět“ je online dokumentární videoseriál od tvůrců Stream.cz. V každé epizodě dají cizincům v Austrálii ochutnat české jídla nebo nápoje, nebo je nechají vyzkoušet české produkty. Australané pak říkají, co si o nich myslí. V jedné epizodě [dali tvůrci cizincům na hraní stavebnici Merkur][jak-nas-vidi-svet-merkur].

Zde jsou hlavní postřehy z této relace:
- Mnohým účastníkům se nechtělo nic se stavebnicí dělat. Chyběla jim trpělivost, vzdávali se příliš rychle a nebyli schopni odhodlat se k těžké práci
- Jedna dívka se tam doslova stěžovala, že nemůže nic z této stavebnice postavit, protože je dívka (zajímavé!)
- Většina účastníkům vypadala, že nedokážou postavit ani jen nábytek z Ikey (jen moje pozorování)
- Pro většinu z nich šlo o ztrátu času
- Někteří účastníci se téměř zranili při použití šroubováku
- Někteří se obávali, že ostré díly mohou ublížit dětem nebo mohou být pro ně nebezpečné
- Jedna dívka doslova zmínila, že můžete s těmi díly někoho zabít a také dodala, že by Merkur nekoupila svým dětem, protože je příliš nebezpečný!
- Někteří ho nazývali jako českou napodobeninu Lega
- Jedna dívka řekla, že tuto stavebnici nesnáší a že je ochotna se vsadit, že i chlapci by se raději hráli hry na počítači jako s Merkurem
- Jedna dívka z Indie překvapivě projevila velký zájem o Merkur. A dokonce postavila auto na obrázku. Udělala na mě dojem a chválím její odhodlání!

<div className="Image__Large">
  <img src="./images/jsc-example.jpg" alt="Příklad od JSC" />
  <figcaption>Obrázek od JSC electronics, použitý s jejich souhlasem.</figcaption>
</div>

Mně Merkur pomohl vybudovat si užitečné dovednosti. Když poslouchám tyhle dospělé, jak tady říkají o jakési nebezpečné hračce, bolí to! V průběhu historie se s touto stavebnicí hráli mnohé generace a byli v pohodě. A teď máme generaci lidí, kteří nemají dostatek trpělivosti, aby se s ní hráli a aby z ní postavili něco kreativního. Máme zde generaci lidí, která považuje Merkur za něco nebezpečné, něco, co by svým dětem nekoupili ani kdyby měli příležitost! To mě nutí přemýšlet: jak bude vypadat naše následující generace? Mnoha lidem už chybí základní dovednosti a mám pocit, že se to v nejbližší době nebude měnit k lepšímu! Jsme doslova Generace sněhových vloček. Nyní je čas to změnit. Stále je kolem nás mnoho lidí, kteří jsou zruční. Požádejte je, aby vás učili. Jednoho dne totiž zahynou a jejich dovednosti odejdou s nimi. Přemýšlejte: co byste dělali bez Internetu? Dokázali byste alespoň vyměnit kola na vašem autě?

## Arduino + Merkur = ♥
Abych skončil v pozitivním duchu, dám vám příklad toho, jak můžete použít Merkur na nakopnutí vaší kreativity. Jak jsem již zmínil, dal jsem svou stavebnici bratranci Aleši. Pokud jste již četli mé starší příspěvky, asi víte, že stavíme produkty s Arduinem. Ukazuje se, že Merkur ho dokonale doplňuje. Například, když budujete zařízení, které na dálku může otevřít nebo zavřít garážová vrata. Namísto, abyste testovali produkt v reálných podmínkách, můžete jej otestovat v laboratoři a garážová vrata postavit z Merkuru. Arduino deska je stejná, akorát jsou reálné podmínky nasimulována ve zmenšené podobě, takže můžete váš produkt pohodlně odladit. Výsledek stojí za to!

<div class="Image__Medium">
  <YouTube videoId="tdHDJvpXWak" />
</div>

## Závěr
Merkur je fantastická stavebnice, která nakopne vaši kreativitu a pomůže vám v rozvoji vašich manuálních dovedností. Pokud se vynasnažíte, můžete postavit mnoho skvělých věcí, dokonce je ukazovat na veřejných výstavách. Posnažte se nedělat ukvapené závěry a experimentujte! Toto je hybná síla v naší společnosti. Na závěr už jen jedno, Merkur se vyrábí dodnes. Vyhledejte si ho a když se ho rozhodnete i koupit, rád se dozvím o vašich zkušenostech a zážitcích s ním. Hodně štěstí při bastlení!

[//]: # (Used references)
[jak-nas-vidi-svet-merkur]: https://www.stream.cz/jak-nas-vidi-svet/stavebnice-merkur-potrapila-cizince-kdo-neco-postavil-a-kdo-to-vzdal-48734789