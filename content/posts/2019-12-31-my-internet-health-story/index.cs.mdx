---
title: Můj příběh ke zdraví Internetu
excerpt: V listopadu jsem odeslal esej na Mozilla Festival. Jaké jsou mé plány boje s cenzurou?
author: Vladimír Záhradník
date: 2019-12-31
categories: internet censorship freedom speech content
hero: ./images/hero.jpg
lang: cs_CZ
secret: true
---

Na konci listopadu 2019 se dostal do mé pozornosti tweet z Mozilla Festivalu. Žádali lidi, aby napsali esej na 750 slov na jedno ze tří témat.

<div class="Image__Small">
  <Tweet tweetId="1197869086778286080" />
</div>

Ten tweet jsem našel pouze pár hodin před uplynutím termínu. Ovšem obsah byl pro mě natolik lákavý, že jsem se rozhodl napsat jeden z mých příběhů, Můj příběh ke zdraví Internetu. V případě, že můj příspěvek nebude vybrán do jejich knihy (pravděpodobné), rozhodl jsem se dát své myšlenky i sem. Protože proč ne?

> Jak se identifikujete s hnutím za zdraví Internetu? Proč je to pro vás důležité? Co budete dělat v příštích deseti letech, abyste se zapojili do tohoto hnutí?

## Můj příběh
Pamatuji si na ten den, kdy jsme dostali internetové připojení, měl jsem osm let. Používali jsme vytáčené připojení přes telefonní linku. Zvuk vytáčení je legendární dodnes.

Mí bratři a já jsme nemohli zůstat připojeni během celého dne, jak je běžné dnes. Telefonní společnosti nás fakturovány jako za běžný telefonní hovor. Oceňovali jsme to, co máme. Nebylo to samozřejmé. Pamatuji si, jak jsem chtěl stáhnout 30 MB soubor. Trvalo mi to hodinu a půl. Teprve nedávno jsme si vzpomněli na hraní Warcraftu 3 online přes vytáčené připojení. Umíte si představit ten lag? Byly to zábavné časy!

Na jedné straně byl Internet pomalý, na straně druhé byl otevřený a svobodný. Protože ještě nebyl tak široce rozšířen, vlády ho velmi neregulovali. Politici ještě úplně nepochopili jeho moc, internetové společnosti byly v plenkách a reklamní trh na Internetu neexistoval. Jsem navždy vděčný za to, že jsem žil v té době.

Jak roky plynuly a Internet dospěl a dostal se mezi masy, všiml jsem si, jak se začíná měnit. Zatímco naši rodiče stále sledovali televizi, moje generace trávila čas na netu. Internetové společnosti byly stále významnější, každým dnem získávaly větší vliv. Najednou si už byli politici vědomi síly, jakou má Internet — otevřený prostor, kde může každý říct cokoliv a lidé poslouchají.

Za ta léta jsem se díval na změny jako vařící se žába. Změny přicházeli pomalu, klidně. Nikdo si nevšim, jak se všechno zhoršovalo. Občas jsem zaslechl o tom, jak se politici ve Spojených státech amerických snaží zrušit síťovou neutralitu. Někdy jsem zase slyšel o nových omezeních aplikovaných australskou vládou. Ovšem jednoho dne přišli změny do Evropy.

<div className="Image__Large">
  <img src="./images/eu-flag.jpg" alt="Vlajka EU" />
  <figcaption>Zdroj: Chickenonline, Pixabay</figcaption>
</div>

Když jsem se doslechl o nové směrnici EU, včetně [článků 11 a 13][article-13], byl jsem zaražený. Do té doby byly nařízení pouze nepříjemností, jako například transparent s GDPR na všech stránkách v EU. Ovšem navrhované nařízení útočí na základní myšlenky Internetu — kreativitu a svobodu vyjádřit se. Podle nařízení je veškerý publikovaný obsah předmětem automatických kontrol prováděných algoritmy umělé inteligence. Nazývají to „upload filtry.“

Upload filtry považuji tak, jak je zavádí směrnice, za odrazový můstek k větším věcem, které jen přijdou. Snahy více omezit a cenzurovat internetové uživatele porostou. Jako někdo, kdo by jednou chtěl mít vlastní firmu, si uvědomuji, jak těžké je pro malou firmu implementovat automatické hodnocení obsahu na bázi strojového učení. Malé firmy nemají rozpočet, aby dělali takový složitý úkon. V důsledku toho je tak reálná šance, že v budoucnu bude mít nad Internetem moc pouze hrstka firem.

[Napsal jsem][eu-letter] svým europoslancům. Hlasovali ve prospěch směrnice, která nakonec prošla. Ovšem jejich rozhodnutí také nastartovalo moji cestu. Začal jsem o problémech mluvit veřejně. Možná že moje úsilí probudí jiné, kteří současnou situaci nevnímají.

<div className="Image__Large">
  <img src="./images/article13-rally.jpg" alt="Článek 13" />
  <figcaption>Zdroj: Christian Wiediger, Unsplash</figcaption>
</div>

Uvědomil jsem si důležitost svobody projevu. Věřím, že každý by měl mít právo vyjádřit se za předpokladu, že jeho slova nezpůsobí fyzickou újmu jiným lidem.

> Kdo jsme my, abychom rozhodovali, které myšlenky jsou přijatelné a které ne?

Jaké mám plány na příštích deset let? Budu psát o problémech, kterým Internet čelí každý den. Plánuji o nich mluvit, psát blogové příspěvky, možná publikovat videa.

Také si uvědomuji, jaký je dnes Internet centralizovaný. Lidé méně čtou. Namísto toho sledují videa distribuované sítěmi na distribuci obsahu (content delivery networks, CDN), které vlastní jen několik firem. Většina webových prohlížečů používá totéž vykreslovací jádro. Dominantní sociální sítě jako Facebook a Twitter aplikují na své uživatele jejich vlastní pravidla.

<div className="Image__Large">
  <img src="./images/monitor.jpg" alt="Internetové monitory" />
  <figcaption>Zdroj: Gerd Altmann, Pixabay</figcaption>
</div>

Potřebujeme prolomit tento trend a vytvořit alternativy. Protiváhu ke směru, jakým směřujeme. Jako vývojář plánuji přispívat do aplikací a platforem, které poskytují stejné nebo lepší služby k těm aktuálním a které fungují decentralizovaně. Možná přijdu i se svými řešeními.

Také budu šířit povědomí o tom, jak být méně závislý na všech těch službách, které bereme za samozřejmé. Budu navrhovat alternativy, které se dají místo nich použít. Vše mé úsilí za to stojí. Pamatujte, internetové služby, které používáte každý den, nevlastníte. Jednoho dne vám vaše služba může zablokovat přístup, protože se tak někdo rozhodl. Připravte se na to!

Pokud budeme šířit tyto myšlenky, přidají se další a pomohou nám. Internet je stále v plenkách a stále máme šanci tvarovat ho.

[//]: # (Used references)
[article-13]: https://www.article13.org/
[eu-letter]: https://www.zahradnik.io/otevreny-list-poslancum-evropskeho-parlamentu