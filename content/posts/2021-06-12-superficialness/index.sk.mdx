---
title: Povrchnosť a sila prvého dojmu
excerpt: Prvý dojem nemusí byť vždy správny.
author: Vladimír Záhradník
date: 2021-06-12
categories: impression conclusion judgement
hero: ./images/hero.jpg
lang: sk_SK
secret: true
---

Nedávno som bol na jednom online školení a uvedomil som si jednu dôležitú vec. Ľudia sa vo väčšine prípadov príliš spoliehajú na svoj prvý dojem a ich závery môžu byť a sú častokrát mylné.

Titulná fotka je ilustračná. Ale skúste sa zamyslieť, čo je ten pán zač. Je to turista? Je na nákupoch? Je zámožnejší?

Na školení sme mali fotku pána, ktorý jedol sám niekde v bufete v lesoparku. Ľudia vo väčšine predpokladali, že rád športuje... lebo meter od neho bol bicykel. Takisto, že má rád samotu. Že sa vie zladiť, lebo aj bicykel bol ladený do modra s jeho bundou...

Ale už nikto sa nezamyslel, že to môže byť inak. Bicykel bol asi dva metre od neho. To však neznamená, že aj je jeho. Takisto to, že jedol sám, neznamená, že tam aj bol sám... možno ten, kto robil tú fotku, bol jeho kamarát. Alebo iný kamarát si len odbehol na WC. Nevieme...

Uvedomil som si, ako väčšina ľudí v skupine premýšľala inak odo mňa. Ja som na tieto unáhlené závery nepristúpil a hľadal som aj alternatívne vysvetlenia. Toto je najcennejšia lekcia za dnešný deň.

Na záver jedna poznámka pre vás: nabudúce, keď niekoho uvidíte po prvý raz, skôr, kým si o ňom urobíte urýchlený záver, skúste popremýšľať... možno nakoniec zistíte, že vlastne neviete vôbec nič.