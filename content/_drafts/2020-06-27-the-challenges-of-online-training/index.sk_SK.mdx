---
title: Výzvy online školení
excerpt: Preniesť školenie do online prostredia nie je jednoduché. Nedávno som sa jedného zúčastnil ako návštevník.
author: Vladimír Záhradník
date: 2020-06-27
categories: education workshop online toastmasters
hero: ./images/hero.jpg
lang: sk_SK
comments: true
---

Len nedávno som písal o tom, akým výzvam čelil náš rečnícky klub pri prechode do online prostredia. A práve dnes som sa zúčastnil prvého online školenia nastupujúcich vedúcich klubov Toastmasters. Usporiadať rečnícke stretnutie pre 15 ľudí je jedna vec, ale virtuálne podujatie so 120 účastníkmi, ktorí sa paralelne zúčastňujú rôznych workshopov, prináša množstvo nových výziev. A tie je potrebné riešiť. Poďme sa pozrieť, ako sa to organizátorom podarilo.

Tento článok píšem 27. júna 2020, len tri hodiny po skončení školenia. Informácie mám preto ešte čerstvo v hlave. Školenia vedúcich klubov Toastmasters sa konajú dvakrát ročne. To posledné sa konalo v januári v Bratislave. Medzitým sa okolnosti zmenili a zorganizovať takéto masové podujatie je kvôli súčasnej koronakríze zložité. Po prvýkrát sme sa tak stretli všetci online. Dokonca sme školenie spojili aj s klubmi z Českej republiky. Už niekoľko týždňov pred dnešným podujatím sme dostávali útržkovité informácie o rečníkoch a workshopoch. Takéto dávkovanie informácií odporúčam. Ľudia nie sú zahltení správami a už vopred premýšľajú, na čo sa tešiť. Ja som si svoj program vyskladal až dnes. Ráno, pol hodinky pred stretnutím, som si dohľadal agendu a chvíľu premýšľal.

Oficiálny program začal od pol desiatej, ale virtuálne brány sa otvorili už trištvrte hodiny vopred. Ja som sa pripojil okolo deviatej, najedený a pripravený na 8-hodinový program. Hneď na prvý pohľad ma zaujalo, že na hlavnej obrazovke sa nepretržite prehráva informačné video s inštrukciami. Svietil na ňom program a organizátori po nás vyžadovali, aby sme sa premenovali podľa určitej schémy. Moje meno vyzeralo nejako takto:

```
SEC_SK_A2_B2_Vladimír Záhradník
```

Prvá časť `SEC`


[//]: # (Used references)
[tmke-website]: https://toastmasterskosice.sk/
[tmi]: http://www.toastmasters.org/
[zoom]: https://zoom.us/
[facebook]: https://www.facebook.com/